%----------------------------------------------------------------------------
\chapter{A modellezési keretrendszer}\label{framework}
%----------------------------------------------------------------------------
Ahhoz, hogy a routing algebrák nyújtotta lehetőséget a gyakorlatban is fel tudjuk használni, az algebrákat szoftveresen felhasználható módon kell leírni. Emellett ki kell dolgozni azt a modellezési, szimulációs eljárást is, amely a változatos bemeneteket tudja kezelni és az útvonalválasztási szabályrendszerek felderítését el tudja végezni.\\

Ezt a keretrendszert ebben a részben mutatom be. \Aref{section_specification}. rész elején pontosítom, hogy mit lehet elvárni egy ilyen rendszertől. Részletezem az adatok előzetes feldolgozására, tisztítására vonatkozó elvárásokat, amelynek során kitérek a feladat domainének esetleges szűkítésére is. Kijelölöm a szimulációtól elvárt működést és definiálom, hogy milyen kimenete legyen a rendszernek.\\
Ezután \aref{section_simulator}. részben a keretrendszer egy konkrét megvalósítását írom le és ismertetem az algebrák implementálást. Ezután bemutatom, hogy hogyan értékelem a szimulációs eredményeket, hogyan hasonlítom össze az eredetileg választott (megfigyelt) útvonalakat a policy primitívek által adott utakkal.\\
Végül \aref{section_real}. részben bemutatom, hogy egy valós hálózatot (repülési adatok alapján) hogyan lehet vizsgálni az itt ismertetett keretrendszer segítségével.

  %----------------------------------------------------------------------------
  \section{Specifikáció}\label{section_specification}
  %----------------------------------------------------------------------------
  Ahogy a szoftvertermékeknél mindig, ebben az esetben is meghatározó, hogy milyen specifikációnak kell megfelelnie a modellezési keretrendszernek. Ehhez természetesen meg kell határozni, hogy milyen célokat szeretnénk elérni és hogyan.\\

  A keretrendszer fő célja, hogy a routing algebrák felhasználásával elemezni és akár visszafejteni is képesek legyünk kívülről megfigyelt útvonalválasztási szabályrendszereket. Ehhez alapvető, hogy a keretrendszer megfelelő rugalmassággal tudja használni az algebrákat, a definiált algebrák műveleteit képes legyen használni, valamint tudja az algebrákon értelmezett műveleteket is kezelni. Emellett szükség van egy általános formátumra is, amelyre a bemeneti adatokat át tudjuk konvertálni. Az ebben a formátumban lévő adathalmazon értelmezni kell egy optimalizáló függvényt, amely az adott algebrák rendező operátora ($\preceq$) alapján kiválasztja egy út halmaz leginkább preferált útjait.

    %----------------------------------------------------------------------------
    \subsection{A formátum}
    %----------------------------------------------------------------------------
    Mivel szeretnénk minél több problémát vizsgálni a rendszer segítségével, pontosítani kell, hogy milyen az elvárt bemenet. Le kell képezni az általános problémát egy jól strukturált, könnyen kezelhető modellre. Ahogy ezt már bemutattam \aref{section_routingalgebrak}. részben, erre kiválóan alkalmas egy irányított, súlyozott teljes gráf. Ennek a gráfnak az élsúlyai többdimenziós vektorok, amelyeknek minden egyes komponense egy-egy (probléma-specifikus) tulajdonságként értelmezett súly érték.

      %----------------------------------------------------------------------------
      \subsubsection{Az adatok előfeldolgozása, tisztítása}\label{prep}
      %----------------------------------------------------------------------------
      Ahhoz, hogy az irányított, súlyozott teljes gráfban értelmezni tudjuk az adott problémát, mindenképpen szükség van szakterület-specifikus tudásra, azaz a problémakör ismeretére. Ezt azért nem tudjuk automatizálni, mert sokszor a rendelkezésre álló adatok nem az egyes kapcsolatokhoz vannak rendelve, hanem például a csomópontokhoz. Ezeket a speciális eseteket át kell transzformálni élsúlyozásra. Emellett természetesen lehetséges, hogy maga a problémakör olyan információkat is kezel, amelyekre nincs szükségünk. Ebben az esetben ezen adatokat ki kell szűrni, amihez szintén szakterület-specifikus tudásra van szükség.\\

      A gráf csúcshalmazát viszonylag egyszerűen meg tudjuk határozni, hiszen általában a problémakörök esetében tudjuk, hogy milyen csomópontokat értelmezünk. Az élhalmaz esetében már nem ilyen egyértelmű a helyzet, de ha nem tudunk jó becslést adni, értelmezhetjük a teljes gráfot, mint bemenetet. Ez természetesen igen költséges lehet mind tárkapacitásban, mind algoritmikus futási időben. Ezért lehet szükséges az élhalmaz csökkentése, azaz az útvonalválasztási szabályrendszer domainének szűkítése. A Pareto-elv\footnote{A Pareto-elv, más néven a 80/20 szabály kimondja, hogy számos jelenség esetén a következmények 80\%-a az okok mindössze 20\%-ára vezethető vissza.} értelmében megpróbálhatjuk az élek egy részét kizárni a vizsgálatból, azaz törölni, vagy az algebra $\phi$ elemével súlyozni. (A végtelennel súlyozáskor természetesen az él megmarad, de az adott algebra biztosan nem fogja használni, ami az optimalizáló algoritmus futását gyorsíthatja, valamint fontos megemlíteni, hogy élet csak olyan esetben tudunk törölni, ha egyik algebra sem használná.)\\

      A bemenet értelmezése során tehát az igazán fontos feladat az élek súlyának és irányításának meghatározása. Mivel nagy hálózatok vizsgálásakor a gráf gyorsan kezelhetetlen méretűvé válhat, ezért mindig a vizsgálni kívánt algebráknak megfelelően érdemes a súlyozást és az irányítást elvégezni. Például ha egy algebra $\preceq$ operátora egészeket \textit{hatékonyabban} tud összehasonlítani, mint valósokat, emellett a tényleges súlyok nagyságrendje miatt elhanyagolható a törtrész, akkor érdemes a (pontos-, de akár lefelé kerekítéssel képzett) egész részekkel dolgozni.

      %----------------------------------------------------------------------------
      \subsection{Az optimalizálás függvénye}
      %----------------------------------------------------------------------------
      Miután generáltuk az irányított, vektor-súlyozott gráfot, szükség van egy függvényre, mely ki tudja választani utak egy halmazának legjobb útjait (ld. \aref{def:routing-policy}. definíciót). Ezen legjobb utak algebránként változnak, ám az algoritmus lehet ugyanaz. Ilyen a következő függvény:

      \begin{algorithm}
        \caption{Optimalizáló függvény}\label{algo_optimalizalo}
        \begin{algorithmic}[1]
          \Procedure{getPreferredPath}{$Vertex~u,~Vertex~v,~Algebra~a$}
            \State $\textit{paths} \gets \Call{getAllPathsBetween}{u,~v}$
            \State $\textit{preferred} \gets [~]$

            \For{\textbf{each} \textit{path} in \textit{paths}}
              \If {$a_W(path_i)~a_\preceq~a_W(path)$}
                \State $\textit{preferred} \gets \textit{preferred}~+~path$
              \EndIf
            \EndFor
          \EndProcedure
        \end{algorithmic}
      \end{algorithm}

      Természetesen ez a függvény nem implementálható ebben a formában, hiszen nincs részletezve, hogy hogyan működik a $\Call{getAllPathsBetween}{u,~v}$, de az általános felhasználhatósága látszódik az 5. sorban: az összes út közül a legjobbakat kiválasztani csupán az aktuális algebra alapján is képesek vagyunk. (Itt jól látszik egy algebra ,,jól viselkedése'', ami elengedhetetlen ahhoz, hogy a $\Call{getAllPathsBetween}$ függvény a gráf méretében ne exponenciális méretű úthalmazzal térjen vissza.)\\

      A konkrét implementálás előtt gondoljuk meg, hogy érdemes az összes út előállítása, majd a minimálisak kiválasztása helyett csak a minimális utak megtalálását megpróbálni. Egy minimális út keresésére számtalan \textit{mohó} megoldás ismert, melyek optimálisak és a gráf méretéhez képest polinom időben futnak. Nem triviális probléma azonban az \textit{összes} ilyen út megtalálása. Erre a problémára használható egy módosított Dijkstra algoritmus, amely számon tartja minden csomópontról, hogy honnan léptünk oda: az algoritmus a dinamikus programozásként ismert algoritmustervezést használja.

    %----------------------------------------------------------------------------
    \subsection{A kimenet}
    %----------------------------------------------------------------------------
    A szimulációs folyamat kimenetelén statisztikai elemzéseket szeretnénk lefolytatni, ezért ügyelni kell arra, hogy ez biztosítva legyen, illetve a folyamat lefutása közbeni értékes adatokat is gyűjteni, menteni és a kimeneten pedig feltüntetni szükséges.\newpage

  %----------------------------------------------------------------------------
  \section{A szimulátor}\label{section_simulator}
  %----------------------------------------------------------------------------
  A szimulációs algoritmus a fent leírt irányított, súlyozott gráfon, mint bemeneten fut. Először meghatározzuk, hogy a konkrét probléma vizsgálata mekkora csúcshalmazt jelent, amelyből előáll egy $G(V=n, E=n \cdot (n-1))$ méretű gráf\footnote{Minden csúcsot minden csúccsal összekötünk és mindkét irányban irányítunk.}. Ezután meghatározzuk azon éleket, melyet ezen a gráfon az útvonalválasztási szabályrendszer akármilyen két pont között legalább egyszer használt. Ezt természetesen meg tudjuk tenni, hiszen a kialakult utakat megfigyelni képesek vagyunk. Miután meghatároztuk a felhasznált élhalmazt, minden olyan élet, amelyet nem tartalmaz ez a halmaz kitörlünk a gráfból (Az élek törlésével nem eshet szét a gráf, hiszen a ponthalmazt megfigyeléssel kaptuk, így biztos, hogy összefüggő marad a gráf.). A megmaradó éleket súlyozzuk.\\

  A szimuláció menete ezután a következő: Minden pontpárra és minden vizsgált algebrára meghatározzuk (a módosított Dijkstra algoritmussal), hogy milyen ut(ak)at jelölnek ki. Az így meghatározott ut(ak)at feljegyezzük. Ezzel előállítunk két gráfot: az első az eredetileg vizsgált gráf, a másik a feljegyzett utakból felépülő. Ezután ezen két gráfot hasonlítjuk össze.

    %----------------------------------------------------------------------------
    \subsection{A matematikai struktúrák implementálása}
    %----------------------------------------------------------------------------
    A különböző matematikai struktúrák felhasználása nem magától értetődő. Mivel bármilyen útvonalválasztási szabályt el lehet képzelni, és viszonylag egyszerűen meg lehet alkotni az ehhez tartozó algebrát. Emiatt a nagy szabadság miatt azonban nem mindig egyszerű megfogalmazni egy számítógépes program nyelvén az algebrákat.\\
    Ahhoz, hogy a módosított Dijkstra algoritmus futtatható legyen, négy alapvető funkcióval kell ellátni egy ,,szoftver-algebrát'': Egy súlyfüggvénnyel (\texttt{W(Route route)}), egy összegző függvénnyel (\texttt{bigOPlus(Weight w1, Weight w2)}), egy átjárhatatlanságot (végtelen súlyt) jelentő függvénnyel (\texttt{phi()}) és egy olyan függvénnyel, amely megadja, hogy szerinte mi a legjobb (legkisebb) súly (\texttt{best()}). Látszódik, hogy a matematikai struktúra nem ültethető át tisztán egy szoftverbe, nincs szükség például a súlyok alaphalmazára, ez nem az algebrához tartozik egy szimulátoron belül (persze ismerni kell a halmazt).\\

    A másik absztrakt fogalom, amit a szimuláció során használok, az a gráf, csúcsaival és éleivel. Mivel a csúcsoknak már biztosan nem tulajdonítunk semmilyen információhordozó szerepet (lásd a csúcsok adataink élekre való átírását \aref{prep}. szakaszban), egy egyszerű (egész) azonosítóval jelöljük, míg az élek -- összetettségük miatt -- már bonyolultabb modellt igényelnek, melyek azonban mindig az adott problémától függenek és algebra-súly párokat tartalmaznak (adott algebra szerint mi a súlya az élnek).\\
    A gráfot ezután vagy éllistával, vagy szomszédossági mátrixszal jeleníthetjük meg. A szomszédossági mátrix a sűrű gráfoknál hatékonyabb, de az itt vizsgált problémák általában ritka gráfokkal modellezhetők\footnote{Ha elfogadjuk, hogy \textit{valamilyen} elv szerint optimális az útvonalválasztás, akkor nem lehet sok párhuzamos út $u$ és $v$ között, hiszen a redundancia nem hatékony az élszámok tekintetében.}. Mégis a módosított Dijkstra algoritmust a mátrixos megadásra készítettem fel pusztán a programozástechnikai egyszerűsége miatt (természetesen a mátrixos megadásnak az optimalizált formáját használom, azaz csak a létező éleknél tárolok adatot).

  %----------------------------------------------------------------------------
  \section{A szimulációs eredmények kiértékelése}
  %----------------------------------------------------------------------------
  A szimulációs folyamat két gráfot eredményez, melyek összehasonításával szeretnénk meghatározni, hogy az adott algebra mennyire képes leírni az eredeti (csupán megfigyelt) útvonalválasztási szabályrendszert.

    %----------------------------------------------------------------------------
    \subsection{A vizsgálandó metrikák}\label{metrikak}
    %----------------------------------------------------------------------------
    A két gráfot -- az eredetit és a generáltat -- szeretnénk összehasonlítani, hogy mennyire hasonlítanak. A pontos egyezés eldöntése általában nehéz feladat, hiszen a gráfok izomorfiájának\footnote{Két gráf izomorfiáján bijektív struktúratartó leképezést értünk, lásd pontos definíciót \aref{grafizo} résznél.} eldöntése ugyan NP-beli (bővebben lásd \aref{eldontesi_def}. definíciót), de nem ismert hatékony módszer rá. Emellett nyilván az is szempont, hogy itt az is fontos és használható eredmény, ha nagyon hasonlítanak egymásra a gráfok (hálózatok), mert ez azt jelentené, hogy a nem ismert útvonalválasztási szabályt jól tudtuk becsülni az adott algebrával. Sőt, sz kifejezetten kívánatos, ha a szimuláció több javítási lehetőséget is feltár, amitől viszont nyílván nem fog teljesen hasonlítani a két gráf. Ez abban az esetben érdekes, ha az eredeti szabályrendszer bonyolult, vagy pl. egy mesterséges hálózat esetén nem automatizált: ekkor ugyanis a bonyolult szabályrendszert le lehet cserélni a szimuláció során használt policy primitív(ek)re. Így tehát még abban az esetben sem lenne érdemes izomorfiát vizsgálni, ha rendelkezésünkre állna egy erre alkalmas algoritmus.\\

    Kétféle szempontrendszer szerint hasonlítom össze a gráfot: pontpáronként és globális hálózati mutatók alapján. Alapvető különbség van a két megközelítésben, hiszen különböző tulajdonságokat lehet megtudni a kétféle vizsgálatból. A pontpárok mutatói -- amennyiben a globális mutatók nem romlottak el -- azt jelzik, hogy tudunk-e javítani az aktuális útvonalválasztáson, még a globális mutatók arról árulkodnak, hogy a generált gráf jellegében mennyire hasonlít a megfigyelt hálózatra.\\

    A pontpárok közötti összehasonlítása során megvizsgálom, hogy a megfigyelt és a szimulált út mennyire hasonlít a lépésszám és az érintett köztes csomópontok alapján és ez alapján inkább jobb vagy inkább rosszabb a szimulált út, esetleg nem eldönthető (ez mindig függ a problémától, ezért a kiértékelésnél is szükség van probléma-specifikus tudásra).\\
    A globális hálózati metrikák közül a fokszámeloszlást fogom vizsgálni, valamint az élek számát, a hálózat átmérőjét és az élösszefüggőségét. A fokszámeloszlás és az átmérő összehasonlításra azért van szükség, mert ezek alapvető karakterisztikáját adják a hálózatnak. Ezzel feltárhatók olyan változások, melyek a pont-pont kapcsolatok vizsgálata során nem vettünk észre, például lehetséges, hogy a valóságban skálafüggetlen hálózatnak a fokszámeloszlása a szimuláció során már sokkal kiegyensúlyozottabb lesz. Hasonlóan fontos az élösszefüggőség, mellyel a gyakorlati használhatóságot mérhetjük, hiszen az eredetinél a szétesésre jóval érzékenyebb gráf esetén nem érdekes, hogy a többi szempont szerint ,,jól teljesít'' az adott algebra.\\

    Minden fent említett összehasonlítási szempontot pontozok a következő részekben meghatározottak szerint és így minden szimulációs eredményt (algebrát) két pontszámmal fogok tudni mérni, egy globális- és egy pontpárokra vonatkozó mutatóval. Így könnyen meg tudom mondani, hogy az algebrák hogyan teljesítenek egymáshoz képest.\\

    Ahhoz, hogy meg tudjuk mondani, hogy milyen pontszám az, ami már elég pontosnak számít, referencia szimulációkat futtatok. Egy ilyen referencia vizsgálat során tudom, hogy milyen útvonalválasztási szabályrendszer alakította ki az utakat a hálózatban, így tudom, hogy egy adott algebrának hogyan kéne teljesítenie. Ezután az ezen a gráfon futtatott szimulációs eredményeket tudom értékelni, így megkapom azt a pontértéktartományt, illetve küszöbértéket, ami mellett elfogadhatóan pontosnak tartok egy algebrát.\\
    A következőkben leírt pontértékeket egy kezdeti pontozásból kiindulva a referencia szimulációk során finomhangolva határoztam meg. Emellett külön figyelmet fordítottam arra, hogy különböző mérőszámokat különböző súllyal szeretnék figyelembe venni.

    \subsubsection{A pontpárok mutatói}
    %---------------------------------------------------------------------------
    \subsubsection{Az algebra szerinti távolság pontozása}
    %----------------------------------------------------------------------------
    Az algebra szerinti távolság pontértékét $AL$-lel jelölöm ($AL$: $A$lgebra$L$ength). Az $AL$ értékét úgy alakítom ki, hogy nagy hangsúlyt kapjon, hiszen ez az a tulajdonság, ami miatt az algebrákkal foglalkozom, amit le tudnak írni a policy-kből a matematika nyelvén. Ezért a pontosan becsült út 0 pontot, a rövidebb út azzal arányos pontot ér, amennyivel rövidebb (pl. a valós hálózat vizsgálatánál km-ben számított távolság nyereség). A megfigyeltnél hosszabb út is kialakulhat, hiszen az algebra lehet, hogy másik szempont szerint optimalizál, mint a megfigyelt hálózat policy-je. Ennek a pontértéke is azzal arányos, amennyivel hosszabb az út.

    \begin{note}
      Ha a megfigyelt hálózatban csak az \textit{összes} útvonalat ismerjük és ebből egy élhalmazt kapunk meg, akkor természetesen nem triviális, hogy hogyan kezeljük az algebra szerinti távolságot, sőt a következő pontpárokra értelmezett pontokat sem. Nem tudjuk biztosan megmondani, hogy az élhalmazból melyik élek mentén jutunk el a pontpárok között. Abban az esetben viszont, ha a megfigyelés úgy történik, hogy az adott pontpárok közötti utakat ismerjük (figyeljük meg), akkor nincs ilyen probléma.
    \end{note}

    %----------------------------------------------------------------------------
    \subsubsection{A lépésszám szerinti távolság pontozása}
    %----------------------------------------------------------------------------
    Hasonlóan az $AL$ pontozáshoz, a lépésszám szerinti távolság pontértékét a $HC$ ($H$op$C$ount) jelöli. Ez a mutató jóval inkább mennyiségi, mint minőségi mutató, hiszen az algebra alapvető hozzáadott értékét (a speciális távolságmérést) figyelmen kívül hagyja, nem törődik a meghatározott út távolságával, csak nagyon áttételesen. Ezért a pontértékek rendre megegyezik a változással -- esetleg a változásnak konstansszorosával.

    \begin{note}\label{AL-HC}
      Értelemszerűen az $AL$ és $HC$ mutatók együttes értelmezése további információk kinyerését teszi lehetővé. Világos, hogy az algebra szerinti távolság fontos, de problémafüggő, hogy ,,milyen áron''. Hogyan értékeljük azt az eseményt, hogy az algebra szerinti távolság minimális csökkenése mellett a lépésszám egyről háromra nőtt? Problémától függően ez lehet, hogy nem jelent gondot, ám abban az esetben, ha ezt figyelembe kell venni, akkor az alábbi összefüggést érdemes vizsgálni: $\frac{1}{(HC+1)} \cdot AL$. A $HC$ nem lehet negatív, hiszen a megfigyelt utak mindig közvetlenek (azaz 1 a lépésszámuk), így a generált útnak 0 lépésből kéne állnia.
    \end{note}

    \subsubsection{Globális mutatók}
    %----------------------------------------------------------------------------
    \subsubsection{A fokszámeloszlás pontozása}
    %----------------------------------------------------------------------------
    A fokszámeloszlás már globális mutató, melyet $DD$-vel ($D$egree$D$istribution) jelölök. Ez a tulajdonság olyan alapvető, hogy nem különböztetek meg ,,pontos'', jobb és rosszabb esetet, csak \textit{hasonló}t és \textit{különböző}t, melyek pontértéke rendre 1 és $\infty$. A $DD$ mutatót nem is összegezve számítom bele a végpontszámba, hanem szorzótényezőként, így az, hogy hasonlítson a szimulált hálózat fokszámeloszlása a megfigyeltéhez egy szükséges feltétele annak, hogy értékelhető megoldást kapjunk. Ezután a $DD$ értéke a következő:

    $$DD =
    \begin{cases}
      1 & \text{ha megegyezik a fokszámeloszlás}\\
      \infty & \text{különben}
    \end{cases}$$

    %----------------------------------------------------------------------------
    \subsubsection{A hálózat-átmérő pontozása}
    %----------------------------------------------------------------------------
    A hálózat átmérője azért ad fontos információt, mert az átmérő a hálózat tömörségét mutatja, azaz azt, hogy maximálisan mennyi lépést kell megtenni a gráfban, ha tetszőleges két pont között akarunk útvonalat választani. Ha nagy az átmérő, az tipikusan azt jelenti, hogy könnyen lehet alternatív utakat találni, hiszen ezeket még nem találták meg, használták fel. Hasonlóan olyan hálózatokban, amelyek tömörek, az átmérőjük kicsit, nehéz ,,jó'' alternatívákat keresni, hiszen -- legalábbis a hop-szám tekintetében -- csupa rövid út köti össze a pontpárokat. Emellett fontos megjegyezni, hogy az átmérő csak más hálózati mutatókkal együtt hordoz értelmezhető jelentést.\\
    Ennek fényében a $GD$ ($G$raph$D$iameter) jelölésű pontérték megegyezik a hálózat tényleges átmérőjével.

    %----------------------------------------------------------------------------
    \subsubsection{Az élösszefüggőség pontozása}\label{elossze}
    %----------------------------------------------------------------------------
    Egy gráf pont- illetve élösszefüggősége kiszámítható legfeljebb $\binom{n}{2}$ maximális folyam keresésével. Nagamochi és Ibaraki megmutatta, hogy a probléma megoldására elegendő $O(mn)$ idő is\cite{Nagamochi96}. A pontösszefüggőségi számot $\kappa(G)$-vel, az élösszefüggőségi számot pedig $\lambda(G)$-vel jelölve felírhatjuk azt az egyszerű észrevételt, miszerint legalább annyi élet kéne elhagyni a gráf széteséséhez, mint pontot: $\kappa(G) \leq \lambda(G)$ azaz egy $k$ pontösszefüggőségből következik a legalább $k$ élösszefüggőség. Emellett fontos megjegyezni, hogy a szimulációs eredmények kiértékelése folyamán a pontösszefüggőséget nem fogom külön vizsgálni, mert a legtöbb probléma vagy úgy áll elő, vagy olyan alakra transzformálható, ahol nem lehet értelmezni egy csomópont törlését. Természetesen azon speciális esetekben, ahol ez nem így van és tényleges jelentést is hordoz a $\kappa(G)$, ott ezt a mutatót is érdemes vizsgálni.\\

    Mivel az élösszefüggőséget könnyen el lehet torzítani, nem tisztán a $\lambda(G)$-t határozom meg. A valóságban megfigyelhető hálózatok túlnyomó többsége skálafüggetlen, és mint olyan, sok alacsony fokszámú csúcsot tartalmaz, jellemzőn elsőfokúakat is, amikor $\lambda(G)$ = 1, de a gráf ,,mag''-járól, annak tömörségéről nem ad információt. Ezért a $C$ (Edge$C$onnectivity) pontérték a csomópontok fokszámeloszlás szerinti felső 20\%-ának minimális fokszáma lesz. Ez megegyezik ezen 20\% élösszefüggőségével, hiszen az a csomópont, aminek pontosan ennyi a fokszáma, egy ekkora vágással eltávolítható a gráfból.

    %----------------------------------------------------------------------------
    \subsubsection{Az élszám pontozása}
    %----------------------------------------------------------------------------
    Az élszám pontozását $EC$-vel ($E$dge$C$ount) jelölöm. A $EC$ olyan a $DD$-nek, mint a $HC$ az $AL$-nek, azaz a hasonló típusú mutatók közül ez inkább a mennyiségi, a $DD$ a minőségi mutató. Éppen ezért kevesebb értékkel, jelentéssel bír az $EC$. Ha pontosan ugyanannyi élet használ a szimulált gráf, mint a megfigyelt, akkor $EC$ = $an + b$ (a csúcsszámmal lineáris a kapcsolat, jellemzően n/20), ha nem, akkor $EC~=~f(C)$, azaz függ az összefüggőségtől, méghozzá úgy, hogy
    $$0 > \frac{\partial EC}{\partial C}$$
    Ez azt jelenti, hogy az élösszefüggőség pontértékének növekedésével csökken az élszám pontértéke. Erre azért van szükség, mert az élösszefüggőség magas értékéből következik a magas élszám, és ugyanazt a jelenséget (sok él van a gráfban) nem szeretnénk duplán értékelni.

    %----------------------------------------------------------------------------
    \subsubsection{A globális mutatók egymásra hatása, együttes értékük}
    %----------------------------------------------------------------------------
    Az összes globális mutatóról elmondható, hogy tényleges értéket, értelmezhető jelentést csak akkor hordoznak, ha egymással kapcsolatban vannak értelmezve, mégpedig a megfelelő hatásokat és ellenhatásokat figyelembe véve. A $GV$ ($G$lobal$V$alue) értéket a következő összefüggések\footnote{A pozitív derivált azt jelenti, hogy a több jobb, és fordítva.} befolyásolják:
    $$0 > \frac{\partial GV}{\partial GD}$$
    $$0 > \frac{\partial GV}{\partial C}$$
    $$0 < \frac{\partial GV}{\partial EC}$$
    Egy ilyen függvény a következő:
    $$GV = \frac{DD \cdot GD \cdot C}{ln(EC)}$$

    Az eddigi pontozási szabályok alapján már látszódik, hogy a $GV$ mutató minél közelebb van a nullához, annál pontosabb szimulációt jelent.\\
    Fontos megjegyezni, hogy a képlet nevezőjében csak azért használok logaritmust, hogy szebb számértéket kapjak, ne egy egynél kisebb számot -- az $ln$ függvény szigorúan monoton, így a derivált viselkedésén nem változtat: a több jobb marad. Érdemes megfigyelni, hogy mivel a $GD$ átmérő relatíve fontos mutató, egy kis számmal érdemes jelölni, hiszen egységnyi változással így érhetünk el nagy változást $GV$-ben. Azaz mivel $GD$ egy kis pozitív egész, $GV$ értékében jóval többet számít az egységnyi növekedés, mint pl. a $C$ értéknél.\\

    A referencia szimulációk és az egyes tagmutatók értékkészlete alapján az egyjegyű $GV$ értékeket tartom jó becslésnek, azaz $-10 < GV < 10$ esetén elfogadható egy szimuláció az eredeti hálózat becsléseként.

  %----------------------------------------------------------------------------
  \section{Valós hálózatok vizsgálata a keretrendszer segítségével}\label{section_real}
  %----------------------------------------------------------------------------
  Mivel a diplomamunka feladatkiírásában nem volt benne, hogy saját szimulátort kell használnom, az ezzel kapcsolatos technikai részletek a Függelékben (\aref{simulator}. rész) található.\\

  \Aref{examples}. fejezetben definiált algebrák modellezése után valós hálózatokon vizsgálhatjuk a viselkedésüket, hogy hogyan alakítanak ki utakat. Ezután tetszőleges algebrák lexikografikus szorzatát is szimulálhatjuk, így még pontosabb és változatosabb modellt kapunk.

   %----------------------------------------------------------------------------
  \section{Összefoglaló}
  %----------------------------------------------------------------------------
  Ebben a fejezetben leírtam egy olyan keretrendszert, melynek segítségével szimulálás segítségével össze lehet hasonlítani különböző algebrákat ugyanazon a problémán. Specifikáltam a rendszert, felvázoltam az elvárt célokat. Ezután leírtam az általános problémák előfeldolgozását, a tisztított és előkészített adatok alapján a szimuláció pontos menetét. Meghatároztam a szempontokat, ami alapján a szimulációs eredményeket értékelni lehet, ehhez pedig kidolgoztam egy pontrendszer, amely figyelembe veszi, hogy a két alapvető cél közül az első a megfigyelt útvonalválasztási szabályok visszafejtése, a második pedig a javítási lehetőségek feltárása.\\
  A pontrendszer kidolgozását referencia szimulációk futtatásával támogattam, melynek segítségével már nem csak az algebrákat tudom összehasonlítani egymással, hanem egy abszolút mércét is kaptam.
